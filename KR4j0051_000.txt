# -*- mode: mandoku-view; -*-
#+TITLE: 竹屋癡語
#+DATE: 2015-08-25 00:48:38.751992
#+PROPERTY: ID KR4j0051
#+PROPERTY: BASEEDITION WYG    
#+PROPERTY: JUAN 提要
<pb:KR4j0051_WYG_000-1a>¶
欽定四庫全書　　　　　集部十¶
　竹屋癡語　　　　　　　詞曲類一(詞集之屬/)¶
　　提要¶
　　　　(臣/)等謹案竹屋癡語一巻宋髙觀國撰觀國¶
　　　　字賔王山陰人案陳振孫書録解題載竹屋¶
　　　　詞一巻髙觀國撰云不詳觀國為何人葢偶¶
　　　　未考振孫又云髙郵陳造并史達祖二家為¶
　　　　之序此本為毛晉所刋末有晉跋僅録造序¶
<pb:KR4j0051_WYG_000-1b>¶
　　　　中所稱竹屋梅溪語皆不經人道其妙處少¶
　　　　游美成不及數語而不載全文然考造有江¶
　　　　湖長翁集傳世亦不載是序或當時削其藳¶
　　　　歟詞自鄱陽姜䕫句琢字鍊始歸醇雅而達¶
　　　　祖觀國為之羽翼故張炎謂數家格調不凡¶
　　　　句法挺異俱能特立清新之意刪削靡曼之¶
　　　　詞乃草堂詩餘於白石梅溪則概未寓目竹¶
　　　　屋詞亦止選其玉蝴蜨一闋葢是時方尚甜¶
<pb:KR4j0051_WYG_000-2a>¶
　　　　熟與風尚相左故也觀國與達祖疊相酬唱¶
　　　　旗鼓俱足相當惟梅溪詞中尚有賀新郎一¶
　　　　闋注云湖上與髙賔王同賦今集中未見此¶
　　　　調殆佚之歟乾隆四十六年十月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
